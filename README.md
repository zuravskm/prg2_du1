# Prohlížeč měst a obcí

## Základní funkce programu

Program umožňuje uživateli vyfiltrovat města a obce dle zadaných parametrů a jejich seznam zobrazí v levé části okna. Uživatel má možnost volby, zda chce zobrazit pouze města, pouze obce nebo oboje. Dále může zadat požadované rozpětí počtu obyvatel sídla, a to jak pomocí posuvníku, tak zadáním do textových polí. Města a obce lze filtrovat dle administrativního členění - příslušnost k danému kraji a okresu v něm. V mapě jsou pak zobrazeny pouze města a obce, které odpovídají filtrovacím kritériím. Pro tyto obce jsou pod tlačítkem pro provedení filtrace informace v rolovacím seznamu. U každého sídla je kromě názvu vypsána rozloha obce (zaokrouhlena na kilometry) a počet obyvatel. Pro rozlišení měst a obcí jsou města zobrazena červeně a tučně jak v seznamu, tak na mapě.
